# warsawjs-speaker-guide

> Lista reguł dla każdego prelegenta WarsawJS. 

## Slajdy

 * Stosowany szablon: https://github.com/warsawjs/warsawjs-slides-template
 * Wymogi prezentacji kodu źródłowego na slajdach:
    * wielkość fonta: minimum 21 pikseli
    * kolorowanie składni
    * tło: białe (jasne) tło
 * Na końcu slajdów, przygotować ekran z linkami, które były użyte podczas prelekcji. Nie musi to być ostatni slajd. Ważne żeby znajdował się on pod koniec listy slajdów.
 * Nie wolno używać żółtego oraz szarego koloru tekstu - jest on niewidoczny na rzutniku.
 * Ze względu na miejsce spotkań, dolna część slajdów jest niewidoczna z końca sali. Przenieś na samą górę najważniejsze informacje.
 * Na slajdach nie może być żadnej reklamy innych podmiotów niż WarsawJS.

## Przed prelekcją

 * Przed spotkaniem prześlij prezentację na contact@warsawjs.com. Organizatorzy w miarę możliwości pomogą w poprawieniu drobnych usterek.
 * Przećwiczyć prelekcję w domu przed lustrem lub przed inną osobą. Pomaga to też w określeniu ile czasu zajmie wygłoszenie prezentacji.
 * Przyjdź przed czasem, czyli w okolicy 18:00. Będziesz mógł na spokojnie sprawdzić linki i obsługę komputera.
 * Ze względu na czas i możliwe problemy z przepinaniem komputerów slajdy będą na MacBooku Air. 
 Pomocne skróty klawiaturowe:
    * otworzenie DevTools: `cmd alt i`
    * zmiana rozmiaru fonta: 
        * zwiększ: `cmd +`
        * zmniejsz: `cmd -`

## Podczas prelekcji

 * Podczas prezentacji prelegent nie może się opierać o ścianę. Znikasz wtedy z ekranu.
 * Nie wolno odwracać się tyłem do publiczności.
 * Kiedy nie ma mikrofonu na sali podczas zadawania pytań, prelegent jest zobowiązany powtórzyć pytanie uczestnika.
 * Jeśli istnieje zaznaczony obszar dla prelegenta (np. taśmą na podłodze) to nie wolno go przekraczać. Znikasz wtedy z ekranu.
 * Prelegent nie może trzymać rąk w kieszeni.
 * Pokazywanie kodu na GitHubie jest beznadziejne. To nie jest dobry interfejs do pokazywania kodu źródłowego.

## Uwagi

 * Czas na prezentację to 25 minut. Po tym czasie organizatorzy zasygnalizują, że czas się skończył.
 * Prezentacje są ciekawsze, kiedy zamiast typowego opisywania narzędzia, czy dokumentacji:
    * opisują realne **rozwiązania problemów**
    * opowiadają dowolną historię, czyli tzw. **z życia wzięte**
    * wyjaśniają, jak one **działają u podstaw**
 * Cenne uwagi osoby, która badała **success story** najlepszych prezentacji: https://www.youtube.com/watch?v=sHY7TdnWFuQ
